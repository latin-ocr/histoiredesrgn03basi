LIBER SEPTIMUS. 131

maximam suo tempore exegisset, ipse imposuit et
levari feci'13 ita ut Normannia, de qua idem suus ge-
nitor ultra trecenta millia francorum nunquam levarat,
ad usque duodecies centena millia francorum et am-
plius adaucta et gravata fuerit, practer gabellas salis ,
quartum denarium potionum qua* in tabernis ven-
duntur¹, et impositionem vicesimi denarii super his
quae venduntur, quae nihilominus semper more solito
procurrebant. In aliis quoque regni provinciis, pro
suo unaquaeque modo et facultatibus, populi gra-
vabantur. Quibus oneribus et importabilibus militiae
ac tot tantorumque tributorum cogebantur multi,
suis laribus ac natali solo derelictis, diversa exsi-
lia et noxas sedes quaerere quocumque potuissent.
Quibus malis accedebant et pestes et assiduae paene
hominum mortes; fames quoque quae, seu sterilitate
agrorum vel inclementia coeli , seu quod ob fugam et
desertionem colonorum incultae jacerent terrae, pro-
venire ferebantur.

Propterea igitur quod his et aliis innumeris attriti
cladibus, ab eisdem, pace reintegrata ac restituta,
sese exemptos fore cernerent, veluti post longas tene-
bras moeroris ac luctus lux nova solito clarior laetior-
que utrisque populis exorta divinitus videbatur3 et
qui ab exordio guerrae (ut omnes ferme populi pro-
‚vinciarum Maximiliano subditarum) pertinaciter ad-
versabantur, nullaque unquam pacis aut treugarum
foedera se cum rege habituros in suis publicis conven-
tibus ac privatim ubique jactitarent, jam se pace cum
eo conciliatos sore permaxime laetabantur. Exinde

’1. Voy. t. 11, p. 79.

