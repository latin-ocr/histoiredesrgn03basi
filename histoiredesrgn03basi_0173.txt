LIBER SEXTUS. 121

respuebant, contrarium in vulgo omni die dissemi-
nanteS, quod novis quotidie pascebant et deludebant
mendaciis et tigmentis , ut ipsum , miserabiliter afflie-
tum et defatigatum, talibus ab inventis utcumque in
spem erigerent et a rebellione ac murmure adversum
se cohiberent. Tandem tamen, post aliquot emensos
menses, cum liquido compertum baberetur mercau
tores ultro citroque sua libere exercere commercia,
de publicatione etiam ipsius pacis, solemniter cum
ingenti laetitia per omnia insignia oppida terrarum
ducis [sacta], palam omnibus innotesceret, pacem
sic saetam, inviti licet et plurimum abhorrentes,
credere compulsi sunt.

Jactabant vero eam diu non fore duraturam (quod
Deus clementer avertat ! ) et in hujuscemodi fictis ser-
monibus, quos assidue in vulgo disseminabant, po-
nentes spem suam mendacium, sese et eis adhaerentes,
uti poterant, solabantur. Sane si mens eis non caeca
atque insana fuisset, satis moniti esse debuerant de
illo , quod quotidie de sacro psalmo per omnes eccle-
sias canitur : «Nolite confidere in principibus neque
in filiis hominum, in quibus non est salus. »Unde per
Jeremiam perpulchre Deus [nos] admonet inquiens :
«Maledictus qui confidit in homine, et qui ponit
carnem brachium suum, et recessit a Domino cor
ejus. n Sed excecaverat eos profecto malitia eorum ,
hisque vanis illusionibus et mendaciis auctores re-
bellionis atque eorum assectatores merito, pro suis
impietatibus, decipi merebantur. Satis etiam multis
in casibus , et quidem longe gravioribus, regiam
fidem, si quid saperent, compertam poterant ha·
buisse.

