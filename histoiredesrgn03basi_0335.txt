LIBER PRIMUS. 283

latus honorem sublimari procuravit ¹. Eum igitur,
pro eo quod tanta apud regem et potestate et familia-
ritate potiretur, consilio amicorum ut pro interces-
sore atque 'mediatore possemus acquirere, licet nec
litteratura nec honestis satis moribus apud veros re-
rum aestimatores alicujus praestantiae haberetur, tamen
pro instante necessitate et colere et observare cura—
vimus : aestimantes si, quemadmodum se recipiebat
facturum, sincero corde et recta affectione operam
dare vellet, quod regalibus illis (de quibus jam saepe
a nobis relatum est) abolitionibus et indulgentiis gau-
dere nobis facile liceret, quarum beneficio sreti atque
animati ad gratiam et obedientiam regis redeundi au-
sum et propositum sumpseramus. Non enim, ut aieba-
mus, de propriis praesun'ientes meritis, neque super
eis disceptaturi vel apud regem nos justificaturi, licet
nullius prorsus conscii criminis essemus, revertendi
consilium acceperamus; sed de sola regis gratia et
clementia confisi; quam sane tam amplam, tam ex-
pressam , tam largam atque generalem edixerat et so-
lemniter publicari ubique per totum regnum fecerat,
ut ancipitii vel dissidentia? seu haesitandi nemini, quomi-
nus ad eam confidenter confugeret, locus relictus fuisse
videretur. Unde humiliter solum illud supplicabamus,
ut eadem indulgentia potiri regia clementia nos per-
mittere dignaretur, et tolerare nos tranquille et quiete
in ecclesia nostra residere , atque eidem in Christi fa-
mulatu juxta vocationis nostrae debitum servire.

1. Nomine echue d‘Evreux le 4 sevrier 1465, Balue sut trans-
fere au siege d‘Angers par bulles du 7 ju1llet 1467. Voir ce que
l‘auteur a ‹lejii dit de lui dans son Histoire de Louz's Xl, 1. 11,
p. 187 et ⁶210, et ci-dessus‚ p. 173.

