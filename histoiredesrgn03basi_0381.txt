LIBER PRIMUS. 329

multi etiam de conjuratis et capitalioribus factionis
auctoribus, postea in gratiam ab ipso rege recepti
sunt, ejusque non modo clementiam, verum et bene-
ficentiam ac liberalitatem experti, magnis ab eo hono·
ribus atque muneribus donati sunt et sublimes effecti.
Fatemur quidem hoc ipsum, nec infitiari possumus
plurimis lianc sortem contigisse, plerumque talibus
quos idonea instrumenta seu ministeria reputaret, quae
ad perficiendum suas damnabiles cupiditates sibi usui
esse possent. Sed non eo minus, novimus et alios
quamplures quibus alia prorsus sors obtigit, qui, in-
dulgentiis suis atque abolitionibus freti tam plenariis
tamque expressis, quantum mens hominis solertis
ferme excogitare posset, de eisque confisi, non aliud
quam irremediabile exitium invenerunt, alii capite
plexi et laniati, alii aquarum gurgitibus suffocati, alii
in exsilia aut carceres trusi et detenti. Quas fortunas
minime incurrissent, nisi fidem regiis gratiis et securi-
tatibus praestitissent. Consulte quidem praecepit sa-
piens : « Non confidas inimico tuo in aeternum. » Et
item ε « Longe abesto ab homine habente potestatem
occidendi te, et non suspicaberis metum mortis, »
Quid enim remedii afferret nobis quod multi regem
placabilem et clementem invenerunt, ubi eum saevum,
trucem atque implacabilem offenderemus? Sed cum
ipsi, ut retulimus, ejus plenissima securitate suffulti,
confidenter ad clementiam suam redeundi jam olim
ausum acceperimus, talemque fidem, qualem retuli-
mus nobis servatam, compertam totiens habuerimus,
quis sana mente consulere auderet ut iterum sub ejus
tidem nos committere debeamus, cujus etiam saeviorem
atque immitiorem animum adversum nos, multo quam

