LIBER PRIMUS. 299

Perfecta vero atque expedita legatione, et rebus, pro
quibus missi eramus, ad regis mittentis voluntatem
expletis, larii utcumque ct alacres, speranteS, obsequiis
et laboribus perfunctis, nonnullam apud regem gra-
tiam conquisiisse atque invenire debere, Perpinianum
rediimus, licet ex labore et fatigatione ac variis incom-
moditatibus lassi plurimum atque alterati essemus.
Jam sane existimabamus nullum debere nobis obsta-
culum superesse quominus, utendo concessa nobis re-
vertendi licentia , illa torrida et intemperantissima
regione relicta, in aliam, in qua est et clementius coe-
lum et salubrior aer, migrare laxato exsilio debere-
mus, ⁴&tqui iterum illico nobis Perpinianum reversis,
pro ea, quam speraveramus, laetitia, omni anxietate
atque moestitia plenum hujuscemodi ad nos illico nun-
tium defertur :quod scilicet, procurantibus aemulis
quibusdam atque inimicis nostris, rex nuntium cum
epistolis et mandatis proprium expediverat, quibus
nobis recessus ex illa patria prorsus inhiberetur, atque,
si inde jam discessissemus, ut illo mature rediremus,
omni excusatione rejecta, mandabatur.

Quo audito nuntio, tantus nos moeror tenuit, tantus
luctus atque pavor, ut profecto ptrue fuerit quin ipsa
nocte, qua ex dicta legatione Perpinianum applicui-
mus et nuntium hujuscemodi accepimus, prae animi
tristitia ct moerore defecerimus, cum Sapiens id fieri
posse asserat quod « in moerore animi spiritus dejicia-
tur. » 'Videbamus quippe jam, non modo exsilio nos,
sed et velut perpetua captivitate damnatos, atque tan-
quam in globo aliquo fervidissimi ignis in illa a=stuante
et tosta regione devinctos et ligatos : quae poe'na dici-
tur spirituum damnatorum maxima atque acerrima.

