16 HISTORIARUM LUDOVICI XI

affinitatis gratia, ad consulendum principissae et terris
suis illo se contulerat. De quo sama fuit quod ad
copulandum matrimonialiter ipsam principissam filio
suo ¹ intenderet, et quod, hujus rei gratia, illo acces-
sisset. Ad quem finem ut pertingere posset, miro
modo animos omnium , qui de terris principissae illic
conventum celebrabant, distrahere satagebat², ne
cum rege foedera inirent ³, neve principissam suam ma-
trimonio copulari alicui principum gallicanae linguae
paterentur; sed potius ad aliquem illustrium princi-
pum germanicae nationis animum intendere vellent:
illorum quippe fastum , superbiam atque avaritiam,
aliorum vero benignitatem, liberalitatem moresque
humanos et faciles, spectatos compertosque haberent.
Et hoc ipsis quidem non erat persuadere difficile,
quibus odium, quod adversus ducem suum Carolum
acerbissimum conceperant , idem dudum suaserat.

A quo affectu nec alieni erant etiam principissae
subditi, quibus est gallicana lingua materna. Experti
enim vicinorum, qui sub regis degunt imperio , mi-
serias et calamitates, durissi1nas[que] quibus pre-
muntur servitutes, nec fastus ambitionisque sui ducis
nuper exstincti immemores (qui more regio eisdem
imperare inchoarat, et plenius atque abundantius id
complere disposuerat), non magnopere exoptabant
principem habere ex proceribus seu magnatibus Gal-
liarum, quos ferme omnes, eisdem regendi artibus
institutos atque in eadem schola imbutos, non absi-
miles regi fore conjectabant.

1. Nomine Jean, comme lui.
Ξ. Satagebant dans le ms.
3. [niret dans le ms.

