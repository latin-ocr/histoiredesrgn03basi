LIBER SECUNDUS. 355

sed veritas contra in Luca inquit ε <‹ Quod hominibus
altum est, abominatio est ante Deum3 » et sapientis-
simus Seneca, (ι Magna » inquit α servitus est magna
fortuna. » Quae quidem servitus non abnuenda, cum
ritc imponitur, nec abjicienda est vel fugienda, ubi ad
proximorum utilitatem propter Deum perferri et ex-
pendi potest, sed certe libenter subeunda et gratanter
atque obedienter sustinenda ex debito caritatis.

Sed esto quod rite quis ad culmen cujuscumque di—
gnitatis seu administrationis temporalis provehatur, et
eam exerceat atque administret ut decet, quid, quaeso,
in culminibus et fastigiis hujusmodi temporalium ad-
ministrationum atque honorum et dignitatum exsistit,
praeter Dei et proximi propter Dei famulatum? Et quod
proinde non in hac transitoria vita, sed in futura ha-
bendum praemium exspectatur, quid sapientis ani-
mum magnopere demulceat, vel ullatenus felicem aut
beatum efficiat, profecto non facile perspici aut inve-
niri potest. Saepius enim eosdem honores ac dignitates
iniquis et insipientibus quam bonis atque sapientibus
provenire et ad eos deferri videmus. Quod etsi per-
versitas saeculi, ut eleganter beatus inquit Augustinus,
l. V, De civitate Dei, c. xvn, admitteret ut honora-
tiores essent quique meliores, nec sic pro magno ha-
beri debuit honor humanus, quia vera aestimatione
nullius est ponderis fumus. Quin imo eisdem honori-
bus, etiam cum recte et ex bono et aequo possidentur
atque administrantur, tot curae atque molestiae, tot
metus et pericula, tot labores et sollicitudines connec-
tuntur et cohaerent, ut ex ea parte non modo quem-
quam felicem aut beatum. sed potius infelicem atque
miserum efficere et reddere procul dubio videantur.

