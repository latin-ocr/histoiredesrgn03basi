LIBER SEXTUS. 1:25

que sinistris consiliis circumventus, a recte et juste
desponsis resiliit, prorupitque in frivolae cujusdam et
temeraria* appellationis vocem. Quae profecto merito
subsistere jure non poterat, tum quod ex certa senten-
tia summi pontificis appellatio inhibebatur, turn quod
monitio non erat nisi de his quae divinis praeceptis
et sacris canonum sanctionibus fieri jubentur. Noto-
rium insuper erat crimen evidentia facti, quod nulla
poterat tergiversatione celari vel obfuscari, de quo
crimine, ut se ejusdem patratores emendarent, admo-
nebantur. Hae autem causae et earum singulae validae
sunt et efficaces ad rejiciendum et exsufflandum omnes
hujusce frivolas appellationes,

Atqui nihilominus ipsi seditionis auctores, eis in-
nexi, et excommunicationem et anathema sedis apo-
stolicae, interdictum quoque publicatum contemnentes,
se praetextu talis appellationis defensos sufficienter
jactitabant. Quod et nonnulli, sibi evangelizandi offl-
cium usurpantes, ausi sunt in cathedra, quam non
deceret nisi evangelicae veritatis nuntiam esse, impu-
denter auribus adstantis populi ingerere. Qui etiam, ut
eisdem amplius fides haberetur, officium inquisitionis
haereticae pravitatis se Jactaba11t habere. Sed cum
clerus venerabilis civitatis de hujuscemodi apostolicis
monitionibus, censuris et interdictis, ipsius etiam
Enghelberti assertione, per quem eorumdem copias
acceperant , sufficienter certiorati essent, decreve-
runt, uti par erat, apostolicis mandatis ac censuris re-
verenter atque obedienter parere.

Sane cum id regentes civitatis et rebellionis aucto-
res intellexissent quod clerus interdictum observare
statuisset, et jam a divinis in vigilia beati Laurentii

