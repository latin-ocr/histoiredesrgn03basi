144 HISTORIARUM LUDOVICI xl

sent ‚ nihilominus spoliata et cremata suit. Quae res
amplius carteros, qui pariter se redemerant, vehe-
menter exterruit, ita ut amplius nemo per hujusce-
modi redemptiones se tutum fore reputaret.

CAPITULUM V.

Quomodo cives Trajectenscs potiores juguni tyrannicae dominationis a
suis cervicibus excusserunt, missis in carcerem tyrannis, et suum pon-
tificem optimum in civitatem suam receperunt cum applausu magno ¹.

Videns autem populus Trajectensis se totiens fore
per suos tyrannos delusum, qui in tot conventibus
pro tractanda pace habitis nihil penitus votivum re-
portabant, quin potius ab eisdem tyrannis, licet fre·
quenter omnes honestae et rationabiles conditiones
pacis eis oblata* fuissent, palam dictum⁴ protestatum-
que fuisset quod citius‘2 omnia extrema usque ad ci-
vium omnium internecionem et ultimum hominem
relictum sustinerent, quam quod pium pontificem
suum unquam in dominnm suum recognoscerent, de
pace componenda aut reformanda penitus desperare
coeperunt. Crescebat in dies fames ex penuria et ca-
ristia annonae, nec mercatores aut artifices quidquam
lucri vel ex artificio, vel ex negotiatione facere po-
terant. Similiter nec clerus, nec honestiores cives,
quibus consuetudo fuerat de propriis vivere rediti-
bus, quidquam inde poterant percipere3 et plerique
qui, si aliquid pusillum olim ex patrimonio sibi re-

1. Chapitre imprime dans les Analecta de Matthaeus et dans
l'Amplissima collectio.
Ξ. Matthaeus quia potine.

