80 HISTORIARUM LUDOVICI XI

illos praecipue qui patrandae injuria· vel auctores vel
satellites fuerant, succensus, mandata atque edicta
edidit , per quu‘ et Trajectenses , si in terris suis de-
prehenderentur, et eorum unixersa bona, ubicumque
in terris ac dominiis suis invenirentur, sub arresto
ponerentur. Et primo quidem contra hujuscemodi
censuram et arresta, si mens sana et consilium Trajec-
tensibus fuissent, l'acile mederi atque obviare potuis-
sent. Consentiebat enim princeps manum suam levare
et relaxare censuras, levi mulcta a Trajectensibus
pro satisfactione injuriarum dependenda, modo ipsi
dominum de Montelorti¹, militem, atque exsules ter-
rarum suarum Hollandiae , civitate sua pellere voluis-
sent. Quos exsules, ex pactis olim conventis inter
principes Hollandiae et Trajectenses, [ipsi], ut serebatur,
in sua civitate retinere non poterant. Quod cum Tra-
jectenses minime facere curarent, paulatim res in
asperiorem ac periculosiorem statum progressae sunt.

CAPITULUM XXll.

Quomodo Trajectenses , in suum rebelles pontificem, accersierunt
dominum de Monqs'ort in civitatem.

Habehant tunc pontificem Trajectenses dominum
David , de Burgundia cognominatum ‚ naturalem
filium Philippi bonu* memoriae, illustrissimi Burgun-
dia· ducis, et fratrem naturalem Caroli, felicis recorda-
tionis, etiam Burgundiu* ducis. lpse David litteris com-
petenter instructus, et humana prudentia, et animi
magnitudine admodum callebat. Qui cum cathedram

1. Jean, burgrave de Montfoort , seigneur de Purmerent.

