LIBER SEPTIMUS. 163

tutus libertati atque auctoritati, 'trajectum ad princi-
pem venit, atque cum omniurn bonorum applausu et
cum ingenti laetitia receptus tanquam dominus l'uit.

Durante autem obsidione, volavit rumor satis ingens
quod dux Clivensis exercitum adparabat et congrega-
bat ut Trajectensibus obsessis, juxta quod promisisse
serebatur, succursus praeberet solatia. Sed cum coactis
copiis quas adsciscere poterat, se nimis numero et vi-
ribus videret inferiorem, domi substitit, nec ultro pro-
gredi ausus fuit.

Mansit autem Trajecti dux ipse Maximilianus dies
multos cum suis militibus. Qui cum innumerosa es·
sent multitudine et variarum linguarum atque natio-
num, alii Galli, alii Hispani, alii Teutonici, alii et pars
magna de inferiore Alemannia, difficile cohiberi po—
tuerunt ne civitatem diriperent ac spoliarent. Sed
quantum facere potuit ipse humanissimus princeps,
ne id fieret obstitit, curam habens et omnem ad lioc
adhibens sollicitudinem ut de stipendio constituto eis
satisfaceret, ob cujus solutionis defectum sibi in prae-‘
dam debere permitti civitatem causabantur. Non ta-
men adeo usque contineri potuerunt, quin particulares
praedas et rapinas agerent atque damna in quamplu-
ribus aedibus irrogarent. In multis nempe domibus
ostia ac fenestras, detractis ferramentis, caeteraque li-
gnea domorum instrumenta comburebant3 nec, prae
multitudine, de hujusce delictis poenae sumi poterant.
Cum enim de. quibusdam ex ipsis, qui capitali crimine
condemnati erant, supplicium sumendum foret, sese
in unum agmen magna hujuscemodi iniquorum turba
cogentes, reos supplicio violenter exemerunt ε quod,
ne gravius contingeret scandalum, inultum mansit.

