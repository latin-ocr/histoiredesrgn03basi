35ss APOLOGIA ‚

« Vidi, » inquit sanctus Job, « gigantes gemere sub
aquis, υ id est sub cura, labore et innumeris sollicitu-
dinibus, quae necessario cohaerent regimini et admi-
nistrationi populorum : gigantes appellans sublimatos
in dignitatibus, quibus onus et cura incumbunt regen-
dorum populorum.

Hoc autem latius hoc loco approbare velle, quod
videlicet dignitates honorumque temporalium fastigia,
seu in ecclesiasticis seu in temporalibus administratio-
nibus, divitiarumve et terrenarum opum affluentia
atque abundantia minime beatos efficiant, superva-
cuum reputamus, cum hoc copiose et luculentissime
apud Boethium philosophia ostendat et demonstret,
in libris De consolatione philosophiae, multoque
etiam plenius atque uberius de eadem re perpulchre
disserens Poggius, orator florentinus nostri temporis,
in libro quem edidit De infelicitate principum. Quid
enim aliud canunt xetcrum conscript-(e tragoediae,
quid historiae, quas de illustrium xirorum casibus
quamplures veteres recentioresque historiographi con-
scripserunt, quam infelices miserosque et calami-
tosos exitus eorum qui maximis aliquando potiti sunt
honoribus?

Ex quihus liquido ct exidenter cunctis palam fit
quod neminem hujusmodi honores atque dignitates
beatum efficiunt, sed magnis potius eorum possessores
implicant atque molestissimis curis, et frequentius in
maximas infelicitates et. miserias detrudunt.

